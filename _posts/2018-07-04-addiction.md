---
title: اعتیاد
layout: post
comments: true
category: health 
tags: shingles
---

قرص می خوری که بخوابی ولی مقاومت می کنی کم کم مخدر اثر می کنه و میری تو یه هپروت جالب. هستی ولی نیستی می تونی فکر کنی ولی انگار یه هاله ای از مه دور بینایی و فکرهات رو می گیره. چشمت رو که می بندی یکهو توهم میزی توهم عجیبی که می دونی درست نیست ولی در عین حال واقعیه. اولش خیلی کیف داره ولی خب کم کم توهم ها ترسناک میشه و میره به سمت غیر قابل تحمل بودن. نه که بگی گوشه های تاریک وجود منه که به واسطه مخدر میریزه بیرون نه از بقیه هم شنیدم. خدا بیامرز برندن هم مادربزرگش می گفت دیگه نمی خوره چون توهم ترسناک می زنه. چه می دونم شاید هممون یه گوشه های ترسناکی داریم که میریزه بیرون. 

از کار و زندگی افتادم نمی دونم خودم رو نفرین کنم یا اون دکتر نفهم رو. خانم ها، آقایان پیوندی نکته علمی این پست اینه: هر کسی که پیوند انجام داده تا سه سال باید آنتی ویروس بخوره Acyclovir یا یه چیز مشابه. دکتر Mayo Clinic من مستقیم بهم گفت که نمی دونیم چرا ولی هر کسی که این قرص رو قطع می کنه با احتمال خوبی زونا میگیره ولی دکتر James که یه خانمی بود که نمی دونم چطور دکتر شده (بحث Diversity و نظرات خزعبل چپی ها و نفوذشون تو غرب جای خودش رو می طلبه) بود هر چی اصرار کردیم قرص رو قطع کرد شایدم زیاد اصرار نکردم چون حس خوبی بود که بعد از مدت ها بدون قرص زندگی کنم. خلاصه اینکه زد و ما زونا گرفتیم که چشمتون روز بد نبینه. 

اول اینکه جایی بود که دیر تشخیص دادم زیر موهای پس سرم! دوم اینکه در یه اتفاق نادر همزمان شد با فعالیت ورزشی من بعد سه سال خب اولش همش فکر می کردم گردن درد و شانه درد دارم. بعد زد به چشم و گوش و در آخر یه تاول روی گردنم دیدم که بیماری رو لو داد. خیلی سریع هم پیشرفت می کنه و خیلی سریع باید دکتر برین که با دوز بالا آنتی ویروس رو شروع کنه. حتی اگه خودتون دارین (مثل من) باید سریع شروع کنین. دوزش رو هم تو سایت Mayo Clinic ببینید که از خیلی از دکترهای اطرافتون بهتر می فهمه! مشکل اصلی درده که این دارو های آف د شلف جواب نمیده باید مخدر خلاف سنگین مصرف کنین همین شد که مجبور شدم بیمارستان برم که مگه آدم رو خلاص می کنن سه روز بستری بودم. 

مواد توی تاول ها مسری هستند و گرنه خطری برای اطرافیان نداره. مشکل من این بود که حتی وقتی می خوابیدم با قرص هم این درد به واسطه فشاری که روی سرم میامد صبح امونم رو می برید و خسته تر بیدار می شدم. الان هم که تاول ها خشک شده از شدت خارش می خوام سرم رو بکنم. نه جایی هست که بشه با کرم های ضد التهاب چرب کردش نه میشه با این همه زخم مو ها رو زد. تنها گزینه ام یافتن قرص های ضد خارش از خزانه ذخیره قرصهام بود. همه قرص های ضد حساسیت هم که خواب آور. خلاصه امروز که دیگه روم نشده و دوتا جلسه رو از اسکایپ شرکت کردم باقی روز رو مثل معتاد ها خوابیدم. هستم ولی خسته ام ...