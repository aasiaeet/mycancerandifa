---
title: مرگ
layout: post
comments: true
category: life 
tags: psychology death
---
الو، الو، خدا جان صدا هست؟! 
اگه می شنوی به حق مادر بیمار حسنین این کنیزت رو شفا بده. 
چقدر سخته از تصورم بیرونه. بهش گفتن دیگه تمومه کاری فایده نداره جمع کرده از کانادا داره بر می گرده ایران. قلبم گرفته از ظهر که شنیدم. 

این مریضی چه بلایی سر من آورده؟ بچگی ها وقتی شک می کردم که احساسی چیزی اون ته مه های قلبم دارم شروع می کردم اطرافیانم رو تو ذهنم می میروندم. فقط وقتی می رسید به مامبزرگ عزیز تر از جانم که بند دلم بند نفس هاش بود نفس هام به شماره میافتاد یه چیزی از اون پایینا می جوشید میومد بالا میزد تو چشمم و اشکم رو در میاورد. اونوقت بود که مطمئن می شدم آدمم، احساس دارم. 

الان اشکم دم مشکمه. نمی تونم خوب توصیف کنم. جمعی جملیش میشه " دل نازکِ پوست کلفت". از طرفی یه بیمار رو می بینم دلم اینقدر نازک شده که پقی بزنم زیر گریه که چرا محمد بعد پیوند GVHDاش خوب نشده چرا Branden مرد چرا ایمان رفت و من زنده ام. از طرفی حوادث پوستم رو کلفت کرده و پوست کلفت نمی ذاره جون از بدنم در بره و گرنه مگه من زنده می موندم بعد مامبزرگ جانم؟! 

گاهی از دور که میشینم به اتفاقای سه سال گذشته نگاه می کنم دلم برای خودم می سوزه. به صورت سوم شخص اشکم برای اول شخصم در میاد. تازه همون اول شخص پر امید و خوش بینی که به همه امیدواری می داد. ولی مجموع اتفاق ها رو که نگاه می کنم دلم براش میسوزه. 

البته من همیشه خوش بین بودم و هستم ولی نمی دونم اگر همون اولش بهم نمی گفتن که سرطانم روی کاغذ راه حل داره هم بازم خوش بین می موندم؟ فکر می کنم می موندم همیشه پس ذهنم بوده و هست که ما صاحب داریم اگر گفتن همه چی تمومه جمع می کنیم میریم دخیل می بندیم حرم سلطان علی ابن موسی. همچین ولو می شیم پشت پنجره فولاد بغل دیوونه ها، نا بینا ها، فلج ها. از خودت می کنی همه لباس های غرورت رو می کنی گداگونه، شوریده، بی پناه، حیران، بی چاره ولی با آرامش و اطمینان، مودب زانو می زنی پشت در حرم سلطان. هم پیاله گداها میشی خطاب به ملائکه بارگاه می خونی: به ملازمان سلطان که رساند این دعا را/ که به شکر پادشاهی ز نظر مران گدا را خوب که خودت رو لوس کردی مدح سلطان گفتی در خواستت رو بگو که آنان که خاک را به نظر کیمیا کنند/ آیا بود که گوشه چشمی به ما کنند/ دردم نهفته به ز طبیبان مدعی/ باشد که از خزانه غیبم دوا کنند. 

خدایا عمه ی بانو رو به سلامت به مشهد الرضا برسون. یا علی ابن موسی به حق جوادت به دو تا بچه اش رحم کن و مادرشون رو شفا بده، یا امام رئوف. 